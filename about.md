---
layout: page
title: Chi siamo
permalink: /about/
---

L'associazione di promozione sociale [MontessoriAttiva - Pavia](http://www.montessoriattiva-pavia.it/){:target="_blank"} nasce dal desiderio di un gruppo di genitori di diffondere il pensiero e la pedagogia montessoriana e di promuoverne l'inserimento all'interno della scuola del territorio di Pavia e dintorni.
 
L'obiettivo è quello di promuovere una scuola che renda l’apprendimento un piacevole diritto per il bambino, che ne rispetti il bisogno di autonomia, la curiosità ed i tempi e che sia un’opportunità di crescita ed arricchimento anche per le famiglie. In particolare l’Associazione desidera seguire le linee guida dell’[Opera Nazionale Montessori](http://www.operanazionalemontessori.it){:target="_blank"}, fondata da Maria Montessori e riconosciuta Ente morale nel 1924. L’ONM è consegnataria, in conformità dell’originario intendimento della sua Fondatrice, del compito di conservare e diffondere il pensiero e l’opera di Maria Montessori, ed è titolare della convenzione con il Ministero dell’Istruzione, dell’Università e della Ricerca per l’istituzione di sezioni nella scuola pubblica.
 

Nel 2015 siamo entrati in contatto con la dirigenza del comune di Sommo, un comune ad una decina di chilometri a sud di Pavia, e della sua scuola primaria: per mancanza di iscritti l’apertura della prima elementare a settembre 2016 era a rischio. La collaborazione tra noi e la dirigente dell'Istituto comprensivo di Cava Manara (PV), il Sindaco e l’Assessore, ha portato ad un meraviglioso risultato: l’adozione del metodo Montessori è stato ben accolto dai genitori e a settembre 2016 è stata aperta la prima sezione a metodo di differenziazione didattica Montessori riconosciuta dall'Opera Nazionale Montessori nella Provincia di Pavia ([qui](http://www.comune.sommo.pv.it/c018151/images/PAVIA%20ITALIA%20edizione%20del%2017%2006%2020161.flv){:target="_blank"} trovate il servizio su TelePavia).

La proficua collaborazione con il Comune di Sommo e l'Istituto Comprensivo A. Manzoni di Cava Manara ha portato anche un secondo meraviglioso frutto: ci è stato concesso l’uso dei locali nel medesimo edificio che ospita l’innovativa scuola primaria, e da settembre 2016 ha preso avvio il progetto di educazione parentale 'Casa dei Bambini pavese' ([qui](http://www.comune.sommo.pv.it/c018151/zf/index.php/servizi-aggiuntivi/index/index/idtesto/53){:target="_blank"}) per bambini dai 3 ai 6 anni con metodo Montessori.
