---
layout: page
title: Chi siamo
permalink: /about/
---

Siamo un gruppo di genitori della provincia di Pavia appassionati e interessati al pensiero e all'approccio pedagogico di Maria Montessori e intenzionati ad aprire qui in provincia una scuola con metodo Montessori.

Nel marzo del 2016 abbiamo costituito **MontessoriAttiva – Pavia** una Associazione di promozione sociale ([qui il sito](http://www.montessoriattiva-pavia.it)). Nel frattempo abbiamo organizzato vari eventi nella città di Pavia e in provincia al fine di promuovere e far conoscere a tutti gli interessati le idee di Maria Montessori.

Nel 2015 siamo entrati in contatto con la dirigenza del comune di Sommo, un comune ad una decina di chilometri a sud di Pavia, e della sua scuola elementare: per mancanza di iscritti l'apertura della prima elementare a settembre 2016 era a rischio. La collaborazione tra noi e il Preside della scuola, l'assessore e il sindaco ha portato ad un meraviglioso risultato: l'adozione del metodo Montessori è stato ben accolto dai genitori e a settembre aprirà la prima sezione pubblica della scuola primaria a metodo Montessori della Provincia di Pavia ([qui trovate il servizio di TelePavia](http://www.comune.sommo.pv.it/c018151/images/PAVIA%20ITALIA%20edizione%20del%2017%2006%2020161.flv)).

Ma la proficua collaborazione con il comune e la scuola di Sommo ha portato anche un secondo meraviglioso frutto: ci è stato concesso l'uso dei locali nel medesimo edificio che ospiterà l'innovativa scuola primaria, stiamo lavorando per realizzare un __progetto di educazione parentale__ e apriremo qui ([ora è certo](http://www.comune.sommo.pv.it/c018151/zf/index.php/servizi-aggiuntivi/index/index/idtesto/53){:target="_blank"}) una scuola materna per bambini dai 3 ai 6 anni con metodo Montessori, una Casa dei Bambini.

